Cum ajung la FLOSSCamp?!
=========================
Ar trebui să fie simplu, urmați harta și ajungeți la locul de campare.

__Datele de pe această pagină au caracter informativ.__
__Înainte de a porni la drum te rugăm să verifici valabilitatea datelor.__

Harta de mai jos reflectă traseul din Brașov până la locație, inclusiv autogările din Brașov.
Dat fiind că Fundata este dincolo de zona turistică Moeciu și nu sunt atât de multe curse de autobuz, vă rog să :
- SUNAȚI la autogară și gară pentru a avea confirmarea că în acele zile trenurile și autobuzele circulă după orarul planificat
- asigurați-vă o marjă de timp suficientă pentru a preveni timpul petrecut pe traseeele de transport local
- planificați cu acestă ocazie și traseul de întors

Din experiența din anii trecuți, destui din cei care mergem cu mașinile vom plănui să AJUNGEM acolo joi după-masă.


Contact de „doamne ajută”
-------------------------
În cazuri de maximă urgență, și dacă nu vă descurcați nicicum să ajungeți la locul de campare, puteți folosi următoarele contacte:

 * Doru Ilasi - 0771 686977 - doruilasi at gmail.com

Până la locație e acoperire pe toate rețelele de telefonie mobilă.


Locul de campare
----------------
Întâi de toate, vă prezentăm harta de mai jos care ar trebui să răspundă tuturor întrebărilor legate de amplasare.

<iframe width="850" height="480" frameborder="0" scrolling="no" marginheight="0" marginwidth="0" src="http://mapsengine.google.com/map/edit?mid=zEWdND497RkU.kNP527nuhRBo"></iframe>

Prin poiană ar trebui să vezi câteva corturi și bannere cu FLOSSCamp, Firefox, Ubuntu... etc.
Nu e altă cale de a ajunge la locul de campare care să nu treacă pe lângă pensiune : concentrați-vă asupra acesteia.

Vezi [locul de desfășurare](poze).


Transport privat (mașină, elicopter, teleportor, etc)
-----------------------------------------------------
Vom marca punctele de bifurcație cu sigle FLOSSCamp, începând cu intrarea în Padina Ursului.

! Atenție ! Dacă e ud, nu vă încercați mașinile pe Padina Ursului - dacă nu aveți ceva măricel cu tracțiune integrală, slabe speranțe.
Sunați si coborâm cu mașina de teren.

Rog pe cei care dispun de locuri în mașini și cunosc cu certitudine data sosirii în Brașov sa dea un mail pentru a putea programa din vreme transportul pentru cei care au nevoie.


Transport în comun din Brașov până în LOCUL DE CAMPARE
------------------------------------------------------

Destinația fiind mai îndepărtată, am depus o muncă mai amănunțită de cercetare privind transportul terestru.

__Alternativa 1 : transport cu mașina personală__
Trimiteți un mesaj către mine (N.R.: Doru) cu data la care ajungeți în Brașov și câte persoane veniți. Cei care dispun de mașini vor face la fel.
În funcție de dată, vă pun în legătură cu cineva care vine în aceeași zi cu voi, cu mașina, și vă înțelegeți mai departe cu el cum, când și unde vă întâlniți.

__Alternativa 2 : transport cu autobuzul__
Autogara 1 CFR Brasov ; langa Gara CFR ; Tel: 0268 427267
ore de plecare : 13:00 ; 15:15 ; 17:30

Autogara 2 ; Str. Avram Iancu nr.114 ; Tel: 0268 426332
ore de plecare : 8:20 ; 9:50
(e necesar să luați din gară autobuzul 23 până la autogara 2 - stația Stadionul Tineretului)

!!! Cursele circulă zilnic, DAR : CONFIRMAȚI TELEFONIC disponibilitatea lor cu o zi, două înainte, eventual rezervati bilete.

Coborâți în Fundata, la intersecția spre Fundățica. Cereți șoferului să vă lase acolo, pentru că nu e „cu stații”.

Consultați și :
<a href="http://www.autogari.ro/Transport/Brasov-Campulung_Muscel/141-72.aspx?zi=2012-07-26">orarul curselor Brașov-... in 26-07</a>
<a href="http://www.autogari.ro/Transport/Brasov-Campulung_Muscel/141-72.aspx?zi=2012-07-27">orarul curselor Brașov-... in 27-07</a>
Puteți alege Pitești, Câmpulung sau Fundata ca destinație.
Număr telefon autogară: vezi in orarul de plecare la transportator.


Drumul din Fundata până la locul de campare
-------------------------------------------
Ultimii 4 kilometri din drum nu sunt acoperiți de transport în comun.

Vă îndreptați pe jos spre Fundățica, apoi urcați prin Padina Ursului până când drumul se bifurcă, urmând calea din stânga.
Veți vedea un banner Firefox pe pensiunea unde ne cazăm cei care nu stăm la cort.

Vor fi puse indicatoare câtre locul de campare și va trebui să vedeți
bannere cu nume de programe libere, Firefox ... , dar nu vă lăsați pe seama indicatoarelor,
citiți și rețineți traseul!
